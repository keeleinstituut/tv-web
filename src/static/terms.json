{
  "content": "<p>Tõlkevärava kasutustingimused on koostamisel.\nJärgnevalt on toodud Tõlkevärava masintõlkekomponendi MTee kasutustingimused.</p>\n<h1><a id=\"user-content-tõlketööriist\" class=\"anchor\" aria-hidden=\"true\" tabindex=\"-1\" href=\"#tõlketööriist\"><span aria-hidden=\"true\" class=\"octicon octicon-link\"></span></a>TÕLKETÖÖRIIST</h1>\n<p>MTee masintõlketeenus toetub avaliku sektori masintõlketehnoloogiale, mis on üldvaldkonna ja kohandatud spetsiifiliste valdkondade tekstide automaatseks tõlkimiseks.</p>\n<p>MTee masintõlketeenuse, kui masintõlkesüsteemi, omanik ja vastutav töötleja on Eesti Keele Instituut (edaspidi EKI).</p>\n<p>MTee masintõlketeenuse kasutajad on kõik füüsilised või juriidilised isikud, kes kasutavad MTee masintõlketeenuse veebilehte või kasutavad teenust üle rakendusliidese (edaspidi API).</p>\n<h2><a id=\"user-content-üldtingimused\" class=\"anchor\" aria-hidden=\"true\" tabindex=\"-1\" href=\"#üldtingimused\"><span aria-hidden=\"true\" class=\"octicon octicon-link\"></span></a>Üldtingimused</h2>\n<ul>\n<li>MTee masintõlketeenuse kasutamiseks loetakse MTee masintõlketeenuse kaudu kättesaadavaks tehtud masintõlkesüsteemi ja selle funktsioonide kasutamist mistahes viisil või eesmärgil läbi API või teenuse veebilehe ning veebilehel kuvatava muu teabe kasutamist mistahes viisil või eesmärgil.</li>\n<li>MTee masintõlketeenuse veebilehe külastamine on lubatud vaid üldotstarbeliste veebilehitsejatega (Chrome, Internet Explorer, Mozilla Firefox, Mozilla, Opera, Safari).</li>\n<li>MTee masintõlketeenuse veebilehe külastamine eriotstarbeliste programmidega, mis tahes eesmärgil, on ilma EKI eelneva kirjaliku loata keelatud. Eriotstarbeline programm on programm, mis ei ole mõeldud üldotstarbeliseks interneti sirvimiseks või mille tööd ei kontrolli vahetult inimene. Eriotstarbelisteks programmideks loetakse muuhulgas üle API kasutamist, skripte, roboteid ja automatiseeritud tööriistu või programme, mis ei ole mõeldud interneti sirvimiseks.</li>\n<li>MTee masintõlketeenuse kasutamisel ei ole lubatud mistahes tegevused, mis häirivad või takistavad rakenduse kasutamist, sh peab kasutaja hoiduma arvutivõrgu ja serverite ülekoormamisest.\nJuhul, kui mõni kasutustingimuste säte on kehtetu vastuolu tõttu seadusega, siis ei mõjuta see ülejäänud kasutustingimuste sätete kehtivust.</li>\n<li>MTee masintõlkesüsteemi kood on avalik.</li>\n<li>MTee masintõlketeenuse kasutamine on kõigile kasutajatele tasuta.</li>\n<li>EKIl on igal ajal õigus tingimusi ühepoolselt muuta. Tingimused loetakse kasutaja suhtes muudetud kujul kehtivaks alates muudatuste teavitamisest veebilehel ning edaspidisel MTee masintõlketeenuse kasutamisel.</li>\n<li>EKIl on igal ajal omal äranägemisel õigus MTee masintõlketeenuse veebilehte, API-t ja masintõlkesüsteemi muuta ja arendada. Samuti on EKIl õigus teenuse pakkumine igal ajal lõpetada.</li>\n</ul>\n<h2><a id=\"user-content-andmete-kasutamine-ja-kasutustingimustega-nõustumine\" class=\"anchor\" aria-hidden=\"true\" tabindex=\"-1\" href=\"#andmete-kasutamine-ja-kasutustingimustega-nõustumine\"><span aria-hidden=\"true\" class=\"octicon octicon-link\"></span></a>Andmete kasutamine ja kasutustingimustega nõustumine</h2>\n<ul>\n<li>Kasutaja on teadlik veebilehel sisestatud andmete ning veebilehe kasutamisel tekkiva info töötlemisest ja ulatuses: andmete kasutamine on vastavuses Euroopa Liidu isikuandmete kaitse üldmääruse ja isikuandmete kaitse seaduse nõuetega.</li>\n<li>MTee masintõlketeenuse veebileht ja masintõlkesüsteem ei kogu ega säilita mistahes isikuandmeid, välja arvatud punktides f), g) ja h) nimetatud tõlkimisprotsessi ajaks.</li>\n<li>MTee masintõlketeenuse veebilehe külastamisel ei koguta isikustamata tehnilisi andmeid (kasutaja IP-aadress, geograafiline asukoht vmt).</li>\n<li>MTee masintõlketeenuse veebileht ei kasuta küpsiseid.</li>\n<li>Kasutaja poolt MTee masintõlketeenuse tekstikasti sisestatud teksti ja selle tõlget ei salvestata.</li>\n<li>Kasutaja poolt MTee masintõlketeenuse kasutamiseks üleslaaditud veebileht ja selle tõlge salvestatakse failisüsteemi ajutiselt 20 minutiks, et süsteem jõuaks veebilehe tõlkida. Pärast 20 minutit kustub salvestis süsteemist automaatselt. MTee masintõlketeenuse veebileht ja masintõlkesüsteem ei jaga neid ega neis sisalduvat informatsiooni kolmandate osapooltega.</li>\n<li>Kasutaja poolt MTee masintõlketeenuse kasutamiseks üleslaaditud dokument ja selle tõlge salvestatakse failisüsteemi ajutiselt 20 minutiks, et süsteem jõuaks dokumendi tõlkida ja kasutaja tõlgitud dokumendi alla laadida. Pärast 20 minutit kustub salvestis süsteemist automaatselt. MTee masintõlketeenuse veebileht ja masintõlkesüsteem ei jaga neid ega neis sisalduvat informatsiooni kolmandate osapooltega.\nKasutaja poolt MTee masintõlketeenuse kasutamiseks kõnetuvastuse kaudu loodud helifail salvestatakse failisüsteemi ajutiselt 20 minutiks, pärast seda kustub salvestis süsteemist automaatselt. MTee masintõlketeenuse veebileht ja masintõlkesüsteem ei jaga salvestist ega salvestises sisalduvat informatsiooni kolmandate osapooltega.</li>\n</ul>\n<h2><a id=\"user-content-andmetöötluses-osalejate-vastutus\" class=\"anchor\" aria-hidden=\"true\" tabindex=\"-1\" href=\"#andmetöötluses-osalejate-vastutus\"><span aria-hidden=\"true\" class=\"octicon octicon-link\"></span></a>Andmetöötluses osalejate vastutus</h2>\n<ul>\n<li>MTee masintõlkesüsteem on majutatud 2022. aastal Tartu Ülikooli HPC (high performance computing) serveris, seejärel EKI poolt hallatavas serveris. Serverid asuvad Euroopa Liidu territooriumil. Servereid ja masintõlketarkvara hooldatakse jooksvalt ajakohaste turvavärskendustega.</li>\n<li>MTee masintõlketeenus ei kogu püsiandmeid, mistõttu ei tehta ega hoiustata varukoopiaid.</li>\n<li>MTee masintõlge on automaatne tõlge, mis ei ole inimese poolt läbi vaadatud ega toimetatud ning seetõttu EKI ei garanteeri tõlke õigsust ega vastuta teiste tõlke kvaliteediga seotud aspektide eest.</li>\n<li>EKI vastutab MTee veebilehe, API ja masintõlkesüsteemi vajalike arendustööde korraldamise eest.</li>\n<li>EKI ei vastuta MTee veebilehe, API ega masintõlkesüsteemi tõrgete eest, mis on põhjustatud EKI kontrolli alt väljas olevatest asjaoludest.</li>\n<li>EKI ei vastuta kasutaja poolt veebilehele ja/või masintõlkesüsteemi sisestatud andmete ja dokumentide sisu eest.</li>\n<li>Kasutaja vastutab ise enda poolt masintõlkesüsteemi sisestatud teksti/dokumendi/kõne eest, mis sisaldab isikuandmeid või mistahes konfidentsiaalset informatsiooni.</li>\n<li>Kasutaja vastutab ise endale tekitatud varalise või mittevaralise kahju eest ning andmekaitse nõuete rikkumise ja MTee masintõlketeenuse toimimist kahjustava tegevuse eest.</li>\n</ul>\n<p>Kasutades MTee masintõlketeenust, oled tutvunud ülaltoodud kasutustingimustega ja teadlik enda isikuandmete töötlemisest kasutustingimustes sätestatud viisil.</p>\n<p><strong>EKI kontaktid</strong><br>\nEesti Keele Instituut<br>\nRoosikrantsi 6, 10119 Tallinn, EESTI<br>\nE-post: <a href=\"mailto:tolkevarav@eki.ee\">tolkevarav@eki.ee</a>  \"</p>\n"
}